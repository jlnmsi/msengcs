# 1MA002 - Linjär algebra (7.5 högskolepoäng)

## Förkunskaper

Grundläggande behörighet samt Matematik D eller Matematik 4 (områdesbehörighet 9/A9).

## Mål

Efter genomgången kurs förväntas studenten kunna

- hantera, tolka och använda den linjära algebrans grundbegrepp
- utföra beräkningar och lösa geometriska problem i dimension två och tre
- använda geometriska såväl som algebraiska metoder, ansatser, och synsätt, samt förstå deras ömsesidigt kompletterande relation
- skriftligt presentera beräkningar och resonemang så att de kan följas av den som inte är insatt i problemet
- redogöra för definitioner samt formulera och bevisa teorem som är centrala i linjär algebra
- använda MATLAB för att analysera och lösa problem
- använda linjär algebra för att modellera och analysera tekniska problem, diskutera relevans, räckvidd och noggrannhet av modeller
- visualisera resultat
- lösa problem genom syntes av flera moment. 

## Innehåll

- Vektorrummet R^n, underrum, linjärt oberoende, bas, basbyte, dimension, linjär avbildning, matris, determinant, egenvärde, egenvektor, skalärprodukt, vektorprodukt, volymsprodukt, projektion, ortogonalitet, inre produkt, Gram-Schmidts metod 
- Linjer, plan, vinklar, avstånd 
- Linjära ekvationssystem, Gausselimination
- Problemlösning i dimension två och tre 
- Diagonalisering av matriser 
- Programspråket MATLAB
- Matematisk modellering med linjär algebra. 

## Undervisningsformer

Föreläsningar, övningar och en datorlaboration. 

##Examination

Skriftlig tentamen. Labrapport. Betygsskala A-F.

## Provmoment

Problemlösning 5.0 hp. Teori 1.5 hp. Laboration i MATLAB 1.0 hp. 

##Kursvärdering

Efter avslutad kurs genomförs en kursvärdering som sammanställs skriftligt och återkopplas till studenterna. Sammanställningen redovisas för aktuella organ samt arkiveras.

## Kurslitteratur

Obligatorisk litteratur: 
Lindström T, *Med fokus på linjär algebra*, Studentlitteratur. 
Material från institutionen. 